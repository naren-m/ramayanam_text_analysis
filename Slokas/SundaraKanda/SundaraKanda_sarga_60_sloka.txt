5::60::1::[Jambavan says it is advisable to follow Rama's instruction.]तस्य तद्वचनं श्रुत्वा वालिसूनुरभाषत।अयुक्तं तु विना देवीं दृष्टवद्भिश्च वानराः।।5.60.1।।समीपं गन्तुमस्माभी राघवस्य महात्मनः।
5::60::2::दृष्टा देवी न चानीता इति तत्र निवेदनम्।।5.60.2।।अयुक्तमिव पश्यामि भवद्भिः ख्यातविक्रमैः।
5::60::3::न हि नः प्लवने कश्चिन्नापि कश्चित्पराक्रमे।।5.60.3।।तुल्य स्सामरदैत्येषु लोकेषु हरिसत्तमाः।
5::60::4::तेष्वेवं हतवीरेषु राक्षसेषु हनूमता।।5.60.4।।किमन्यदत्र कर्तव्यं गृहीत्वा याम जानकीम्।
5::60::5::तमेवं कृतसङ्कल्पं जाम्बवान् हरिसत्तमः।।5.60.5।।उवाच परमप्रीतो वाक्यमर्थवदर्थवित्।
5::60::6::न तावदेषा मतिरक्षमा नो यथा भवान् पश्यति राजपुत्र।यथा तु रामस्य मतिर्निविष्टा तथा भवान् पश्यतु कार्यसिद्धिम्।।5.60.6।।
